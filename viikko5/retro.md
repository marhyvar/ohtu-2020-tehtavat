# Retrospektiivitekniikat

## Start, Stop, Continue, More of, Less of Wheel

Posterille piirretään ympyrä, joka jaetaan viiteen eri sektoriin: aloita, lopeta, jatka, enemmän ja vähemmän. Tiimin jäseniltä kysytään kommentteja, jotka sijoitetaan ympyrään kategorian mukaisesti (mitä pitäisi tehdä enemmän, mitä vähemmän jne.). Pyörään sijoitettujen kommenttien perusteella päätetään jatkotoimenpiteistä seuraavaa iteraatiota varten. Isommissa ryhmissä voidaan käyttää useampia pyöriä eri aihepiireille. Retrospektiivin kesto vaihtelee 10 - 25 minuutin välillä riippuen tiimin koosta.

## Glad, Sad, Mad

Tässä retrospektiivitekniikassa sprintin aikana ilmaantuneet huomiot kirjoitetaan korteille ja lajitellaan joko iloisiin, surullisiin tai vihaisuutta aiheuttaviin riippuen siitä, kuinka huomion kirjoittanut henkilö kokee asian. Huomiot voivat koskea tiimiä tai yleisiä olosuhteita. Huomiot laitetaan järjestykseen äänestämällä, esimerkiksi ympyröimällä tärkeät kortit. Tämän jälkeen niistä keskustellaan tärkeysjärjestyksessä, kunnes kaikki asiat ovat käyty läpi tai kunnes 60 minuuttia on tullut täyteen.
